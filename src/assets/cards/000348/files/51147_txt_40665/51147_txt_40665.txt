後漢書倭傳
范曄

-------------------------------------------------------
【テキスト中に現れる記号について】

［＃］：入力者注　主に外字の説明や、傍点の位置の指定
　　　（数字は、JIS X 0213の面区点番号、または底本のページと行数）
（例）※［＃「にんべん＋擔のつくり」、第3水準1-14-44］
-------------------------------------------------------

倭在韓東南大海中、依山島爲居、凡百餘國。自武帝滅朝鮮、使驛通於漢者三十許國。國皆稱王、世世傳統。其大倭王居邪馬臺國。樂浪郡徼去其國萬二千里、去其西北界拘邪韓國七千餘里。其地大較在會稽東冶之東、與朱崖・※［＃「にんべん＋擔のつくり」、第3水準1-14-44］耳相近、故其法俗多同。土宜禾稻麻紵蠶桑、知織績、爲※［＃「糸＋賺のつくり」、第3水準1-90-17］布、出白珠青玉、其山有丹、土氣温※［＃「月＋（而／大）」、84-5］、冬夏生菜茹、無牛馬虎豹羊鵲。其兵有矛・楯・木弓・竹矢、或以骨爲鏃。男子皆黥面文身、以其文左右大小、別尊卑之差。其男衣皆横幅、結束相連、女人被髮屈※［＃「糸＋介」、第4水準2-84-12］、衣如單被、貫頭而著之、竝丹朱※［＃「土へん＋分」、84-7］身、如中國之用粉也。有城柵屋室、父母兄弟異處、唯會同男女無別、飮食以手、而用※［＃「竹かんむり／邊」、第4水準2-83-79］豆。俗皆徒跣、以蹲踞爲恭敬。人性嗜酒、多壽考、至百餘歳者甚衆。國多女子、大人皆有四五妻、其餘或兩或三、女人不淫不※［＃「女＋戸の旧字」、第3水準1-15-76］、風俗不盜竊、少爭訴。犯法者沒其妻子、重者沒其門族。其死停喪十餘日、家人哭泣、不進酒食、而等類就歌舞爲樂。灼骨以卜、用決吉凶。行來度海、令一人不櫛沐、不食肉、不近婦人、名曰持衰。若在塗吉利、則雇以財物、如病疾遭害、以爲持衰不謹、便共殺之。建武中元二年、倭奴國奉貢朝賀、使人自稱大夫、倭國之極南界也。光武賜以印綬。安帝永初元年、倭國王帥升等獻生口百六十人、願請見。桓・靈間、倭國大亂、更相攻伐、歴年無主。有一女子、名曰卑彌呼、年長不嫁、事鬼神道、能以妖惑衆、於是共立爲王。侍婢千人、少有見者、唯有男子一人、給衣食、傳辭語、居處・宮室・樓觀・城柵、皆持兵守衞、法俗嚴峻。自女王國東、度海千餘里、至拘奴國、雖皆倭種、而不屬女王。自女王國南四千餘里、至朱儒國、人長三四尺。自朱儒東南行船一年、至裸國・黒齒國、使驛所傳極於此矣。會稽海外有東※［＃「魚＋是」、第4水準2-93-60］人、分爲二十餘國。又有夷洲及※［＃「さんずい＋亶」、第3水準1-87-21］洲、傳言、秦始皇遣方士徐福、將童男女數千人入海、求蓬莱神仙不得、徐福畏誅不敢還、遂止此洲、世世相承、有數萬家、人民時至會稽市。會稽東冶縣人、有人海行遭風流移至※［＃「さんずい＋亶」、第3水準1-87-21］洲者、所在絶遠不可往來。



底本：「魏志倭人伝」岩波文庫、岩波書店
　　　1951（昭和26）年11月5日第1刷発行
　　　1983（昭和58）年9月10日第42刷発行
底本の親本：「後漢書　卷一一五　東夷傳」武英殿版本
入力：田中哲郎
校正：しだひろし
2010年11月17日作成
青空文庫作成ファイル：
このファイルは、インターネットの図書館、青空文庫（http://www.aozora.gr.jp/）で作られました。入力、校正、制作にあたったのは、ボランティアの皆さんです。
